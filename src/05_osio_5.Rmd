# Yleiskatsaus QGIS-toimintaympäristön toiminnallisuuksiin

QGIS-toimintaympäristö mukailee normaalia QGIS-projektia tasoineen ja työkaluineen.

## Pääryhmät

Tasot on jaoteltu ryhmiin tyypeittäin (Kohteet, Kasvillisuus, Varusteet, Viheralue, Katualue, Taustakartat, Linkit). Näiden ryhmien sisältä löytyy varsinaiset infraomaisuuden kohteet, joiden tietoja tallennetaan järjestelmään.

## Tasot

Jokaista infraomaisuustyyppiä kohden on kolme tasoa, jotka sijaitsevat omassa ryhmässä. Näiden tasojen geometria on erilainen (piste, viiva tai alue). Yleisimmin käytetty geometria on listattu ensimmäisenä.

![](img/osio_5/image_1.png)

Harvemmin käytetyt geometriatyypit löytyvät ryhmän 'Muut' alikansiosta. Näin tarvittaessa esimerkiksi liikennemerkin voi halutessaan tallentaa viivaksi tai alueeksi.